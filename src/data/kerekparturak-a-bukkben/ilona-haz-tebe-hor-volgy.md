---
title: Ilona-ház – Tebe rét – Hór-völgy
tags:
  - terep
sortOrder: 500
pubDate: 2020-06-01
excerpt: Ilona-ház – Tebe rét – Hór-völgy (terep)
---

Indulás Bükkszentkeresztről, táv: kb.  km. Találkozás (8.30 óra), kerékpárok átvétele, méretre állítása után vezetővel indul a csapat 9.15 órakor a közepes nehézségű túrára. A túra nagyrészt terepen, dózer utakon halad!

Bükkszentkeresztről kiérve elhaladunk, a „Boldogasszony köve” mellett:
[http://www.bukkszentkereszt.hu/index.php?lap=boldogasszony](http://www.bukkszentkereszt.hu/index.php?lap=boldogasszony)

A csodálatos Lófő tisztás szélén gurulunk, ahol a legenda szerint IV. Béla király vitézei a Muhi csatából menekülve, itt ütköztek meg utoljára a tatár hordákkal, mielőtt a király elérte a biztonságos bélapátfalvi kolostort. (Az egykori csata tiszteletére 1994-ben állították az emlékművet, melynek kőtömbjén a király bronzból készült domborműve is látható.) Továbbhaladunk a zöld, majd piros kerékpáros jelzésen Dorongósra, ahol egy hosszú egyenesen áthaladva csodálhatjuk a rét mindkét oldalát, majd egy hullámos úton gurulva elérjük Ilona házat.

![Ilona-ház](@assets/images/kerekpartura/ilona-haz-tebe-hor-volgy/ilona-haz.jpg)

Innen erdei úton visz tovább az utunk, ahol gyönyörű kilátás nyílik a szemben lévő Tar-kő és a közvetlen szomszédságában lévő hegygerincre, amit meg is nézünk egy jó kilátó pontról.

![Kilátó pont](@assets/images/kerekpartura/ilona-haz-tebe-hor-volgy/kilato-pont.jpg)

Továbbhaladva lefelé indulunk pár hajtűkanyarral fűszerezett fenyvesen átvezető élvezetes gurulás következik, így elérjük a túránk legmélyebb pontját Tebe rétet. Megnézzük az időszakos tónál van-e víz és kis pihenés után felkészülünk a felfelé útra, ami hazáig vezet.

![Temető](@assets/images/kerekpartura/ilona-haz-tebe-hor-volgy/temeto.jpg)

Enyhe fölfelén indulunk és megtekintjük a Bükki Üveghutákat (gyertyán-völgyi üveghuta mellett volt, mely 1896-ban beszüntette működését és ezzel az egész település fölszámolásra került. Emlékét a még ma is meglévő temetője őrzi).

![Hór-völgy](@assets/images/kerekpartura/ilona-haz-tebe-hor-volgy/hor-volgy.jpg)

Tovább haladva a Hór völgyön elérjük Bodzás rétet, amíg  gyönyörködünk szépségében közben pihenhetünk egy kicsit, mivel szinte vízszintes út szeli át.

Innen már tényleg csak laza pár km van hátra Bükkszentkeresztig. Tervezett érkezés 13.00. óra.

A túra 5-12 fő részvétele esetén indul. Részvételi díj: 3.500 Ft/Fő, mely tartalmazza a kerékpárokat és védősisakokat a túrához és a túravezetést. Egyéb költségeket mindenki maga fizeti (pl. étkezés, a túra után a helyi étteremben). A túrán való részvétel alapvető feltétele a biztonságos kerékpárkezelés. (Fék és váltórendszer magabiztos használata).

Túrán mindenki saját felelősségére vesz részt, az esetleges balesetekért, károkért a szervezők nem vállalnak felelősséget. Minden érdeklődőt szeretettel várunk! További információk: [kisgalya@gmail.com](mailto:kisgalya@gmail.com), vagy a 30/206-3602 telefonszámon Sikter Zsuzsától kérhető.
