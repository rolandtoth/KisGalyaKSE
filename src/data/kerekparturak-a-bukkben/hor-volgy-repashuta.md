---
title: Hór völgy – Répáshuta
tags:
  - terep
sortOrder: 300
pubDate: 2020-06-01
excerpt: Hór völgy – Répáshuta (terep)
---

Indulás Bükkszentkeresztről, táv: kb. 15 km.. Találkozás (9.00 óra), kerékpárok átvétele, méretre állítása után vezetővel indul a csapat 10.00 órakor a közepes nehézségű délelőtti túrára. A túra nagyrészt terepen, dózer utakon halad!

Bükkszentkeresztről kiérve elhaladunk, a „Boldogasszony köve” mellett. (http://www.bukkszentkereszt.hu/index.php?lap=boldogasszony). A csodálatos Lófő tisztás szélén gurulunk, ahol a legenda szerint IV. Béla király vitézei a Muhi csatából menekülve, itt ütköztek meg utoljára a tatár hordákkal, mielőtt a király elérte a biztonságos bélapátfalvi kolostort. (Az egykori csata tiszteletére 1994-ben állították az emlékművet, melynek kőtömbjén a király bronzból készült domborműve is látható.) Továbbhaladunk a zöld, majd piros kerékpáros jelzésen a Bodzás rétre. A réten áthaladva balra tartunk a Hór-völgyön, ahol a Bükki Üveghutákat is megtekintjük.

[http://www.repashuta.hu/?module=news&action=show&nid=35380](http://www.repashuta.hu/?module=news&action=show&nid=35380)

Immár áttértünk a kék kerékpáros jelzésre. Megnézzük a Tebe réti időszakos tó szépséges területét is. Itt érjük el a túra legalacsonyabb pontját.

![Tebe](@assets/images/kerekpartura/hor-volgy-repashuta/tebe.jpg)

Innen már csak kb.4 km van hátra cirka 200 m szintemelkedéssel, igaz kicsit felfelé emelkedik az út, de leküzdve vár ránk a csodálatos Répáshuta! Falusi utcáin áttekerve elérjük a jól megérdemelt ebéd helyszínét a Vadász éttermet. Mindenki kedvére válogathat az ételek között éhségének megfelelően. Tervezett érkezés 12.30.-13.00 között. Indulás Bükkszentkeresztre 14.00.

![Vadász](@assets/images/kerekpartura/hor-volgy-repashuta/vadasz.jpg)

A túra 5-8 fő részvétele esetén indul. Részvételi díj: 5.000 Ft/Fő, mely tartalmazza a kerékpárokat és védősisakokat a túrához, túravezetést és a visszaszállítást Répáshutáról kerékpárokkal együtt Bükkszentkeresztre 9 fős kisbusszal, kerékpárokat szállító utánfutóval (várható érkezés: 14.20). Egyéb költségeket mindenki maga fizeti (pl. étkezés). A túrán való részvétel alapvető feltétele a biztonságos kerékpárkezelés. (Fék és váltórendszer magabiztos használata).

Túrán mindenki saját felelősségére vesz részt, az esetleges balesetekért, károkért a szervezők nem vállalnak felelősséget. Minden érdeklődőt szeretettel várunk! További információk: [kisgalya@gmail.com](mailto:kisgalya@gmail.com), vagy a 30/206-3602 telefonszámon Sikter Zsuzsától kérhető.
