---
title: Hór-völgyön át Bogácsra
tags:
  - terep
  - gyógyfürdő
sortOrder: 400
pubDate: 2020-06-01
excerpt: Hór-völgyön át Bogácsra
---

Indulás Bükkszentkeresztről, táv: kb. 22 km. Találkozás (8.30 óra), kerékpárok átvétele, méretre állítása után vezetővel indul a csapat 9.15 órakor a közepes nehézségű túrára. A túra nagyrészt terepen, dózer utakon halad!

Bükkszentkeresztről kiérve elhaladunk, a „Boldogasszony köve” mellett:
[http://www.bukkszentkereszt.hu/index.php?lap=boldogasszony](http://www.bukkszentkereszt.hu/index.php?lap=boldogasszony)

A csodálatos Lófő tisztás szélén gurulunk, ahol a legenda szerint IV. Béla király vitézei a Muhi csatából menekülve, itt ütköztek meg utoljára a tatár hordákkal, mielőtt a király elérte a biztonságos bélapátfalvi kolostort. (Az egykori csata tiszteletére 1994-ben állították az emlékművet, melynek kőtömbjén a király bronzból készült domborműve is látható.) Továbbhaladunk a zöld, majd piros kerékpáros jelzésen  Bodzás rétre. A réten áthaladva balra tartunk a Hór-völgyön (A Hór-völgy az ország egyik leghosszabb völgye. A középkorban forgalmas útvonal volt Mezőkövesd és Diósgyőr között).

![Hór-völgy](@assets/images/kerekpartura/hor-volgy-bogacs/hor-volgy.jpg)

Immár áttértünk a kék kerékpáros jelzésre majd a Bükki Üveghutákat is megtekintjük (gyertyán-völgyi üveghuta mellett volt, mely 1896-ban beszüntette működését és ezzel az egész település fölszámolásra került. Emlékét még ma is meglévő temetője őrzi).

[http://www.repashuta.hu/?module=news&action=show&nid=35380](http://www.repashuta.hu/?module=news&action=show&nid=35380)

Megnézzük a Tebe-réti időszakos tó szépséges területét is.

![Tebe-réti tó](@assets/images/kerekpartura/hor-volgy-bogacs/tebe-reti-to.jpg)

Innen szinte lazán tekerünk lefelé a völgy végéig és megérkezünk Cserépfalura. Most  már csak egy laza 5 km és máris a Bogácsi Termálfürdőhöz érkezünk, ahol fáradt végtagjainkat ellazíthatjuk. A fürdő területén 9 medence: hat gyógyvizes, két gyermek-, egy úszómedence vár ránk.

![Bogács fürdő](@assets/images/kerekpartura/hor-volgy-bogacs/bogacs-furdo.jpg)

A bogácsi gyógyvíz ásványianyag-tartalma szerint kalcium magnézium hidrogén- karbonátos. Fő biológiai hatóanyaga alapján a kénes gyógyvizek csoportjába tartozik. A kénes gyógyvizek különösen erős ingert jelentenek az emberi szervezetre. A kén beépül az ízületi porcba, belélegezve a koszorúsereket tágítja, egészséges emberben kedvező hatást fejt ki az érszűkület megelőzésében, sőt, a beépült kén a koleszterin lerakódását is megakadályozza. A fürdőnek saját étterme is van, így az éhségünket is csökkenthetjük.

[http://www.bogacsitermalfurdo.hu/](http://www.bogacsitermalfurdo.hu)

Tervezett érkezés 13.30.-14.00 között. Indulás Bükkszentkeresztre 17.30.

![Bogács strand](@assets/images/kerekpartura/hor-volgy-bogacs/bogacs-strand.jpg)

A túra 5-7 fő részvétele esetén indul. Részvételi díj: 8.000 Ft/Fő, mely tartalmazza a kerékpárokat és védősisakokat a túrához, túravezetést és a visszaszállítást Cserépfaluból kerékpárokkal együtt Bükkszentkeresztre 9 fős kisbusszal, kerékpárokat szállító utánfutóval (várható érkezés: 19.00). Egyéb költségeket mindenki maga fizeti (pl. étkezés, fürdőbelépő-felőtt 1600 Ft). A túrán való részvétel alapvető feltétele a biztonságos kerékpárkezelés. (Fék és váltórendszer magabiztos használata).

Túrán mindenki saját felelősségére vesz részt, az esetleges balesetekért, károkért a szervezők nem vállalnak felelősséget. Minden érdeklődőt szeretettel várunk! További információk: [kisgalya@gmail.com](mailto:kisgalya@gmail.com), vagy a 30/206-3602 telefonszámon Sikter Zsuzsától kérhető.
